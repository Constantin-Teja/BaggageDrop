# BaggageDrop
Implementați în Verilog un circuit combinațional care are ca scop simularea aruncării automate a unui container cu provizii într-un câmp de luptă de către un elicopter către o echipă de pușcași marini, în momentul când acesta se află în perimetrul autorizat. Pentru a nu fi neutralizat, acesta trebuie să ajungă la sol într-un timp limită t, calculat cu ajutorul formulei t = sqrt(height) / 2  Circuitul va extrage de fiecare dată înălțimea curentă la care se află elicopterul de la cei 4 senzori prezenți pe burta aeronavei (plasați în perechi pentru a asigura redundanța măsurătorilor), va efectua media aritmetică a celor activi și va afișa informația pe un display cu 4 elemente 7Seg, emițând o alarmă în momentul în care pachetul este desprins.  Valorile de intrare ale tuturor senzorilor sunt reprezentate pe 8 biți. Senzorul este considerat având o valoare validă în momentul în care aceasta este diferită de 0. Timpul limită este exprimat pe 16 biți, în virgulă fixă, cu virgula între bitul 8 și bitul 7. Condiția de validare a aruncării automate este reprezentată de un semnal de intrare pe 1 bit.  Ieșirea modulului este reprezentată de 4 module 7Seg, care vor afișa următoarele tipuri de mesaje:  COLD - dacă elicopterul nu se află în aria de aruncare ( semnalul de validare nu este activ ) _HOT - dacă elicopterul se află în aria de aruncare, dar timpul limită este prea mare DROP - dacă elicopterul a aruncat pachetul. În momentul în care semnalul DROP este activ, alarma va fi și ea activă.
